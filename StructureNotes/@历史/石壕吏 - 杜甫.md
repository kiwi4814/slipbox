---
Date: 2022-12-26 14:51:37
---
- MetaData
	- Date : 2022-12-26 14:51:37
	- DailyNotes : [[2022-12-26_周一]]
	- Link : 
	- Tag : #ZK卡片 #古诗词


# 石壕吏

[杜甫](https://so.gushiwen.cn/authorv_515ea88d1858.aspx) [〔唐代〕](https://so.gushiwen.cn/shiwens/default.aspx?cstr=%e5%94%90%e4%bb%a3)

暮投石壕村，有吏夜捉人。  
老翁逾墙走，老妇出门看。(出门看 一作：出看门)  
吏呼一何怒！妇啼一何苦！  
听妇前致词：三男邺城戍。  
一男附书至，二男新战死。  
存者且偷生，死者长已矣！  
室中更无人，惟有乳下孙。  
有孙母未去，出入无完裙。  
老妪力虽衰，请从吏夜归。  
急应河阳役，犹得备晨炊。  
夜久语声绝，如闻泣幽咽。  
天明登前途，独与老翁别。